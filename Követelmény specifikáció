#Követelmény specifikáció

1. Áttekintés
Egy olyan rendszer fejlesztését várjuk el, amely az Autóalkatrész Kft. munkáját segíti. Célunk, hogy a jelenlegi, elavult raktározási rendszerünket egy modern, gyors, és biztonságos 
megoldással helyettesítsük. A régi rendszer már nem kompatibilis az új hardverekkel, karbantartása nem biztosított, és egyre nehezebb megfelelni az ipar által támasztott elvárásoknak.
Az új rendszer segítené a dolgozóinkat abban, hogy valós időben hozzáférhessenek a főraktár készleteihez. Az adatbiztonság érdekében szeretnénk a módosítási műveleteket autentikációhoz 
kötni. Az új program nemcsak gyorsabb és hatékonyabb munkavégzést biztosítana, hanem a vállalat számára anyagi előnyökkel is járna, mivel jobban kihasználná a rendelkezésre álló informatikai 
eszközeinket. Mint piacvezető vállalat, fontos számunkra az ügyfeleink és partnereink bizalma. A régi rendszer használata kockáztatná a vállalat hírnevet, hiszen karbantartási hiányosságai 
miatt biztonsági kockázatot is jelent.

2.Jelenlegi helyzet
Az Autóalkatrész Kft.-nél jelenleg egy elavult raktározási szoftver van használatban, amely lassú, sebezhető, és nehezen kezelhető az újabb hardvereken. A szoftver már 2005-ben készült, 
és mivel a karbantartási szerződés lejárt, sem frissítéseket, sem támogatást nem kap. Az adminisztráció időigényes, a felhasználói felület pedig bonyolult, ami megnehezíti az idősebb és 
fiatalabb dolgozók betanítását is.
Vezetõségünk és pénzügyi osztályunk arra a következtetésre jutott, hogy egy korszerű szoftver bevezetése hosszútávon sokkal költséghatékonyabb és biztonságosabb megoldás.

3.Vágyálom rendszer
Az új rendszer célja, hogy egyszerűbbé és gyorsabbá tegye a raktározási folyamatokat. Szeretnénk lehetőséget biztosítani a dolgozók számára, hogy a főraktár készleteit bármikor megtekinthessék, 
módosításra pedig csak jogosultsággal rendelkezzõ felhasználók legyenek képesek.
A rendszernek biztosítania kell a valós idejű adatkezelést, ahol párhuzamos műveletek végzése is lehetséges. Az egyszerű, átlátható felhasználói felület szintén elvárás, hogy minimalizáljuk 
az adminisztrációs hibalehetőségeket és gyorsabbá tegyük a betanítást.

4. Funkcionális követelmények
Adminisztrátor:
Bejelentkezés után módosíthatja, törölheti az adatokat és új termékeket adhat hozzá az adatbázishoz.
Felhasználó:
Jogosultság nélkül is megtekintheti a raktárkészletet és terméklistákat kérdezhet le terméknév vagy azonosító alapján.

5. Rendszerre vonatkozó törvények, szabványok, ajánlások
A rendszer felhasználói adatokat tárol, így a GDPR (General Data Protection Regulation) szabályozásainak teljes körű betartása kötelező. A GDPR értelmében biztosítandó jogok:
Átlátható tájékoztatás
Hozzáféréshez való jog
Helyesbítéshez való jog
Törléshez való jog
Adathordozhatóság joga
Kompatibilis operációs rendszerek: Windows
Adatkezelési nyilatkozat: Az adatkezelési gyakorlat megfelel az aktuális hazai és nemzetközi jogszabályoknak, úgy mint a 2011. évi CXII. törvény és a 2001. évi CVIII. törvény előírásai.

6.Jelenlegi üzleti folyamatok modellje
A jelenlegi szoftver lassú, bonyolult, és nem biztosít megfelelő adatbiztonságot. A dolgozók számára nehéz a rendszer kezelése, ami hosszabb betanulási időt eredményez. 
A karbantartás hiánya biztonsági kockázatokat hordoz magában, miközben a rendszer futtatása az új hardvereken támogatási hibákat okoz.

7.Igényelt üzleti folyamatok
A korszerű rendszer gyorsabbá és pontosabbá tenné a raktározási folyamatokat. Az egyszerű kezelhetőség csökkentené a hibák számát és lehetővé tenné a valós idejű, 
párhuzamos műveletek végzését. A folyamatos frissítések biztosítanák a rendszer hosszútávú működését és biztonságát.

8.Követelménylista

|MODUL| ID | NÉV | V.| LEÍRÁS|
|Jogosultság | K1 | Bejelentkezési felület | 1.0 | A felhasználó az felhasználóneve és jelszava alapján bejelentkezhet.Ha nem megfelelő akkor hibaüzenetet kap.|
|Adatbázis | K2 | Adatbázis| 1.0 |A program újraindítása során az adatok nem vesznek el.|
|Szerver|K3|Adatbázis kapcsolat|1.0|Adatbázis összekapcsolása a szerverrel.|
|Szerver|K4|CRUD|1.0|CRUD műveletek megvalósítása a szerver részéről.|
|Szerver|K5|SWAGGER|1.0|Interaktív dokumentáció.|
|Kliens|K6|C# kliens kialakítása|1.0|A program felületének megtervezése UX szempontból. |
|Kliens|K7|C# kliens megvalósítása|1.0|A főképernyő megvalósítása. |
|Kliens|K8|C# kliens megvalósítása|1.0|A menük megvalósítása. |
|Kliens|K9|C# kliens megvalósítása|1.0|A bejelentkezés felület megvalósítása. |
|Jogosultság|K10|Jogosultság rendszer|1.0|Jogosultság rendszer a CREATE, UPDATE, DELETE funkciókhoz.|
|Jogosultság|K11|Jogosultság rendszer|1.0|Jogosultság rendszer a READ funkcióhoz.|

9.Fogalomtár
-CRUD: CREATE, READ, UPDATE, DELETE műveletek
-UX: User Experience (felhasználói élmény)
-Admin: Magasabb jogosultságú felhasználó, aki módosíthatja az adatokat.
-Felhasználó: Csak lekérdezési jogosultságokkal rendelkező munkatárs.
-ID: Egyedi azonosító az adatbázisban szereplő elemekhez.
-Jelszó: egy egyedi biztonsági kód, mely biztosítja, hogy csak az arra jogosult szemályek léphessenek be az adminisztrációs felületre










